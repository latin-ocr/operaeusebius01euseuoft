PRAEP. EVANG. vn. 18. 385

πατέρα, τὸν δ’ αὐθεκουσίῳ αἱρέσει τῶν κρειττόνων d
ἀποπεσεῖν, καὶ τὸν θνητὸν χῶρον ἀντικαταλλάξασθαι
θείας ἐντολῆς ὀλιγωρία. 9. διὸ καὶ μάλιστα προσή-
κειν εὐσεβείας ἐν πρώτοις ἀντιποιεῖσθαι, καὶ τὸ προό-
5 τως πλημμεληθὲν δευτέροις αἰσίοις ἐπιδιορθοῦσθαι,
σπεύδειν τε ἐπὶ τὴν τῶν οἰκείων ἀναδρομήν τε καὶ.
ἀποκατάστασιν. εἶναι γάρ τέλος ἀνθρώπου φύσεως
οὐχ ὦδε ἐπὶ γῆς εἰς φθορὰν καταστρέφον καὶ ἀπεό-
λειαν, ἀλλ’ ἐκεῖθεν ὅθεν καὶ ὁ πρῶτος ἀπέσφηλε.
10 10. διὸ χρῆναι τὸ καθαρὸν αὖθις καὶ τὸ θεοείκελον
ἀνακτήσασθαι τῆς ἐν ἡμῖν νοερᾶς οὐσίας, ἐφ’ ἣν
προθυμητέον ἀνιέναι παντὶ σθένει πᾶσιν ἀνθρώποις
εὐσεβείας καὶ ἀρετῆς ἐπιμελομένοις. (3;;;-;
11. Τοιαῦτα καὶ τὰ περὶ ἀνθρώπου φύσεως
15 Ἑβραίοις πεφιλοσοφημένα ἀνωθεν, πρὶν ἢ καὶ εἰς
ἀνθρώπους παρελθεῖν ΓἘλληνας· οἳ χθιζοί τινες καὶ
κομιδῇ νέοι ἀπὸ γῆς ἀνακύψαντες, τά τε βαρβάρων
ὑποσυλᾶν διανοηθέντες, καὶ τῶν παρ’ Ἑβραίοις οὐκ
ἀπέσχοντο, ὡς προϊών ὁ λόγος αὐτίκα μάλα ἐπιδείξει.
20 12. ἀλλ’ ἐπεὶ τῶν Ἑβραϊκῶν δογμάτων ἴδιον ἦν τὸ ’
ἕνα τῶν ἁπάντων ποιητὴν νομίζεσθαι τὸν ἐπὶ πάν-
των θεὸν, αὐτῆς τε τῆς ὑποκειμένης τοῖς σώμασιν
οὐσίας, ἣν ὕλην προσαγορεύουσιν ’Έλληνες τούτῳ b
δὲ μυρίοι βαρβάρων ὁμοῦ καὶ Ἑλλήνων ἐξ ἐναντίας
25 ἔστησαν, οἱ μὲν κακίας πηγὴν τὴν ὕλην εἶναι ἀπο-
φηνάμενοι ἀγέννητόν τε ὑπάρχειν, oc δὲ τῇ μὲν οἰ-
κεία φύσει ἅποιον καὶ ἀσχημάτιστον, τῇ δὲ τοῦ θεοῦ
δυνάμει τὸν κόσμον αὐταῖς ποιότησι προσειληφέναι,
δεικτέον ὥς πολὺ κρεῖττον ἡ Ἑβραίων ἐπέχει δόξα,
30 μετ’ ἀποδείξεως λογικῆς παρισταμένη τῷ προβλήματι,
καὶ τὸν ἐναντίον λογισμοῖς ὀρθοῖς ἀποσκευαζομένη e
λόγον. 13. θήσω δὲ φωνὰς τῶν πρὸ ἡμῶν τὸ δόγμα
EUSEBIUS I· 25

