24 ' EUSEBII

τίκτουσι πάντα, κάνέδωκαν εἰς φάος
δένδρη, πετεινὰ, θῆρας, οὕς θ’ ἅλμη τρέφει,
γένος τε θνητῶν.” “

10. “Kal περὶ μὲν τῆς πρώτης τῶν ὅλων γενέ-
σεως τοιαῦτα παρειλήφαμεν· τοὺς δὲ ἐξ ἀρχῆς γεν- 5
νηθέντας τῶν ἀνθρώπων φασὶν ἐν ἀτάκτῳ καὶ θη-
ριώδει βίω καθεστῶτας σποράδην ἐπὶ τὰς νομάς ἐξιέ-
ναι, καὶ προσφέρεσθαι τῆς τε βοτάνης τὴν προσηνε- ἃ

(21) στάτην καὶ τούς αὐτομάτους άπὸ τῶν δένδρων καρ-
πούς· καὶ πολεμουμένους μὲν ὑπὸ τῶν θηρίων άλλή- ιο
λοις βοηθεῖν ὑπὸ τοῦ συμφέροντος διδασκομένους,
ἀθροιζομένους δὲ διά τὸν φόβον ἐπιγινώσκειν ἐκ τοῦ
κατὰ μικρὸν τοὺς ἀλλήλων τύπους· 11. τῆς φωνῆς δὲ
άσήμου καὶ συγκεχυμένης ὑπαρχούσης ἐκ τοῦ κατ’
ὀλίγον διαρθροῦν τὰς λέξεις, καὶ πρὸς ἀλλήλους τι- 15
θέντας σύμβολα περὶ ἑκάστου των ὑποκειμένων γνώ-
ριμον σφίσιν αὐτοῖς ποιῆσαι τὴν περὶ ἁπάντων ἑρ-
μηνείαν. 12 τοιούτων δε συστημάτων γινομένων

b καθ’ ἅπασαν τὴν οἰκουμένην, οὐχ ὁμόφωνον πάντας
ἔχειν τὴν διάλεκτον, εκάστων ως ἔτυχεν συνταξάντων 20
τάς λέξεις· διὸ καὶ παντοίους τε ὑπάρξαι χαρακτῆ-4

⁷ ρας διαλέκτων καὶ τά πρῶτα γενόμενα συστήματα
τῶν ἁπάντων ἐθνῶν ἀρχέγονα ἐγενέσθαι. 13. τοὺς
οὖν πρώτους τῶν ἀνθρώπων μηδὲν τῶν πρὸς τὸν
βίον χρησίμων εὑρημένων ἐπιπόνως διάγειν, γυμνούς 25
μὲν ἐσθῆτος ὄντας, οἰκήσεως δὲ καὶ πυρὸς άήθεις,

c τροφῆς δ ' ἡμέρου παντελῶς ἀνεννοήτους. καὶ γὰρ
τὴν συγκομιδὴν τῆς άγρίας τροφῆς ἀγνοοῦντας μηδε-
μίαν τῶν καρπῶν εἰς τὰς ἐνδείας ποιεῖσθαι παράθε-
σιν· διό καὶ πολλοὺς αὐτῶν ἀπόλλυσθαι κατὰ τούς 30
χειμῶνας διά τε τὸ ψῦχος καὶ τὴν σπάνιν τῆς τρο-
φῆς. 14. ἐκ δὲ τούτου κατ’ ὀλίγον ὑπὸ τῆς πείρας

