PRAEP. EVANG. VI. 6. 279

ἐπάναγκες ἐθελῆσαι τάδε πρᾶξαι, καὶ ἑλέσθαι παρὰ
προαίρεσιν ἕτερα, πῶς οὐκ ἂν εἰή ἀναιδὲς καὶ ἀναι-
σχυντότατον, ἐπείπερ ἐναργῶς αἰσθανόμεθα ἑαυτῶν
ἡμετέρᾳ ὁρμῇ καὶ κινήσει τάδε τινα προθυμουμένων,
5 καὶ ἀμελούντων, πάλιν ἑαυτῶν ἀντιλαμβανόμεθα,

· καὶ παρὰ ταύτην τὴν αἰτίαν κατορθούντων ἢ μὴ κα-
τορθούντων, καὶ ἐξ οὐδενὸς ἑτέρου βιαζομένων, ἀλλὰ b
τὰ μὲν ἑκουσίῳ γνωμῃ αἱρουμένων, τοὶ δὲ φευγόντων
καὶ παραιτουμένων ἐκ τῆς ἡμῶν αὐτῶν προαιρέσεως;

10 21. οὕτω δὲ ἄρα ἐναργὴς ἦν ὁ τοῦ αὐθεκουσίου λό-
γος ὥστε ὁμοίως τὸ ἀλγεῖν καὶ τὸ ἥδεσθαι, καὶ τὸ
τόδε τι ὁρᾶν, καὶ τόδ’ ἀκούειν, οὐ συλλογισμῷ, ἀλλ’
ε”νεργείᾳ καταλαμβανομένων, συναισθέσθαι ἑαυτῶν [144]
ἐξ ἡμῶν αὐτῶν καὶ τῆς ἡμετέρας βουλῆς ὁρμώντων,

15 καὶ τάδε τινα αἱρουμένων, τινὰ δὲ ἀποστρεφομένων, -
ὥστε ἐξ ἅπαντος τὸ ἐλεύθερον καὶ τό αὐτεξούσιον e
τῆς ἐν ἡμῖν λογικῆς καὶ νοερᾶς φύσεως ἐνδίκως ὁμο-
λογεῖσθαι. 22. εἰ δὲ καὶ παρὰ προαίρεσιν μυρία
συμβαίνοντα ἡμῖν τούς πολλοὺς τῶν ἀνθρώπων τα-

20 ραττει, διαιρετέον ἐνταῦθα τὴν τῶν ἐν οἷς ἐσμὲν φύ-
σιν, καὶ τὸν λόγον, καθ’ ὃν τὰ οὐκ ἐφ’ ἡμῖν γίνεται,
ἐπιθεωρητέον. οὕτω γὰρ καὶ τούτων τὸ αἴτιον οὔτις
ἄλογος ἀναδέξεται εἱμαρμένη, λόγος δὲ πάλιν ἄλλος
τῆς τῶν ,ὅλων προνοίας ἀπηρτημένος. φέρ’ οὖν ἐπι-

25 μελῶς τὸ πρόβλημα ἐπισκεψώμεθα.

23. Πάντα μὲν ἀθρόως ἐκ, θεοῦ προνοίας εἶναίᾱ
τε καὶ διοικεῖσθαι οἱ τῆς ἀληθοῦς εὐσεβείας θεσμοὶ
διαγορεύουσιν. 24. ἤδη δὲ κατ’ εἶδος ἰδίως ἕκαστα
τῶν γιγνομένων τὰ μὲν ἕξει, τα δὲ φύσει, τὰ δὲ

⁸0 ὁρμῇ καὶ φαντασία, τὰ δὲ λογισμῷ καὶ οἰκεία κρίσει
τε καὶ προαιρέσει κινούμενα, καὶ ἄλλα μὲν κατὰ
προηγούμενον λόγον γιγνόμενα, ἕτερα δὲ κατ’ ἐπι-

